# movie-dataset
Bir rastgele verisetine manipüle ederek daha okunabilir bir hale getirmeye çalıştım.

![image](https://user-images.githubusercontent.com/28548881/209658161-4f74918b-a55e-4065-9c4e-056663ec1425.png)

Verisetini .read_csv() fonksiyonu ile okuyoruz. "thousands=','" ifadesi ile basamakları virgül ile ayrılmış ve metinsel olarak algılanan değişkenleri kolaylıkla sayısal değişkene çevirebiliyoruz.

Verilere ilk bakışı atmak için .head() fonksiyonunu kullanıyoruz. Bu fonksiyon verisetinin baştan ilk beş satırını size getirir. Satırlar ve sütunları inceliyoruz. Verisetinin genel yapısı hakkında ilk bilgilerimizi ediniyoruz. 
![image](https://user-images.githubusercontent.com/28548881/209650542-f2c3014f-136a-4fbd-aa4f-6562dcb894cd.png)
  - Verisetimiz gördüğümüz kadarıyla bazı filmler ve onların çeşitli bilgilerini içeriyor.
  - MOVIES sütununda satırlarımızın en önemli değişkeni, filmlerin isimlerinin yer aldığını görüyoruz.
  - YEAR sütununun ilgili filmin vizyona çıkış yılı olarak değerlendiriyoruz. Fakat bazı satırlarda bu değer aralık olarak verilmiş. Bu verisetinde yalnızca filmlerin olmayacağı çıkarımını yapıyoruz.
  - GENRE sütununda film veya dizilerin konu kategorilerinin isimleri yer alıyor. Metinsel bir ifade olduğunu görüyoruz ve her satırda "\n" gibi bir kaçış kodu yer alıyor. Muhtemelen bu verileri bir internet sitesinden çekildiğinin ve eksik değerlerin olabileceği çıkarımını yapıyoruz.
  - RATING sütununda film veya dizilerin oylamaların sonuncunda aldığı puanlar yer alıyor. İlk satırımızda 5.0 ile 9.2 arasında değişen puanların 10 üzerinden derecelendiğini kuvvetle düşünürüz.
  - ONE-LINE sütunu ilgili film ve dizilerin konusu hakkında kısa bir bilgi içeriyor olabilir.
  - STARS sütununu dikkatli incelediğimizde "Director" ve "Stars" başlıklarını görüyoruz. Ardından isim soyisimler geliyor. Çoğu satırda "Director" bilgisinin de eksik olduğunu görüyoruz.
  - VOTES sütunu film veya dizilerin oylanma sayısını gösteriyor. Popülerlik araştırması yaparken kullanabileceğimiz bir değişken olabilir.
  - RunTime sütununda film veya dizilerin süresi yer almaktadır. Genel olarak filmler dizilerin bir bölümünden daha uzundur. Ayrıca dizilerin kendi bölümleri içinde de bir eşitlik olması söz konusu olmadığı için kullanılmasının verimli olmadığını düşündüğüm bir değişkendir. 
  - Gross sütunu filmlerin gişede kazandırdığı toplam paradır. Diziler bu konu dışında kalmaktadır. İlk on satırda gördüğümüz üzere filmlerde bile eksik veri mevcut.


![image](https://user-images.githubusercontent.com/28548881/209650721-3552fa14-9a9d-479a-bc13-eb0b56d62e3a.png)
.isnull() bize boolean bir değer döndüren, pandas verisetleri içinde eksik değer varlığını kontrol edebilmemize yardımcı olan bir fonksiyondur. .sum() fonksiyonu ile birleştirerek hangi sütunda kaç adet eksik değerimizin olduğunu bulabiliyoruz.
  - En çok eksik değerin Gross sütununda olduğunu görüyoruz. Gross değişkenini herhangi bir analizde kullanmamız çok sağlıklı olmayacaktır.
  - RunTime sütunu bir diğer eksik değeri fazla olan değişkenlerimizden bir tanesidir. Film ve dizilerin bulunduğu bir verisetinde ayırt edici özellik olarak kullanılması sağlıklı değildir.
  - RATING ve VOTES sütunlarındaki eksik değer sayısı birbirine eşittir. Büyük olasılıkla bu eksik veriler aynı satırlarda yer almaktadır.
  - YEAR sütunundaki eksik değerleri çıkarttığımızda halen vizyon tarihi üzerinden yapacağımız bir analizde işimize yarayacak kadar bilgi içeriyor diyebiliriz.

![image](https://user-images.githubusercontent.com/28548881/209650752-c3f31ac9-10bf-4ff9-9869-48b6b71e1f9f.png)
.info() verisetimiz ve sütunları(değişken) hakkında özet bilgi vermektedir. Kaç adet satır(gözlem) içerdiği, değişken isimleri ve içerdiği gözlemlerin veri tipini verir.

![image](https://user-images.githubusercontent.com/28548881/209650873-4a69f1e5-8591-44c7-8098-59c94cf19992.png)
Değişkenlerin eksik değerlerini kontrol ettik. Verisetimizin boyutunu .shape kelimesi ile öğreniyoruz. Bize bir demet(tuple) olarak geri dönüş yapıyor. Neredeyse 10bin adet satır ve 9 adet sütun olduğunu görüyoruz. Bizim için kritik olabilecek değişkenlerin eksik değerlerini temizledikten sonra görüyoruz ki veri setimizin %20'ye yakın kadarını kaybettik ve satır sayımız 8168 adede düştü. Tahmin ederek yerine koyabileceğimiz gözlemlerde eksik verileri yoketmek ilk tercihimiz olmamalıdır.

![image](https://user-images.githubusercontent.com/28548881/209674142-954d79f9-a065-4743-bc1e-c4680ea945bf.png)
GENRE değişkenini metinsel ve biçimsel olarak biraz daha düzgün bir formata getirmeye çalışıyoruz. GENRE değişkeni metinsel(string) tipinde saklanan gözlemlerden oluşmaktadır. 
  - Python'da string değişkenlerde .replace() fonksiyonu ile değer içinde bulunan bizim belirlediğimiz bölümleri yeni değerlerle değiştirebiliyoruz. Eğer yeni değer kısmını boş bırakırsak bu string değişkenin taşıdığı metnin içinden aradığımız o bölümleri yerine koyacak değer vermediğimiz için silmek anlamına gelmektedir. 
  - Ardından tekrar .replace() değişkenini kullanarak boşlukları temizliyoruz. Normalde boşlukları temizlemek için .strip() fonksiyonunu kullanabiliriz. Fakat burada metnin içinde konu kategorileri virgülle ayrılmış ve kelimeler arasında da boşluk vardır. .strip() fonksiyonu yalnızca dışta bulunan boşlukları temizlemektedir.
  - Son olarak değişkene .split() fonksiyonunu ekliyoruz ve parametre olarak virgül veriyoruz. Bu işlem metin bir ifade içindeki virgül karakterlerini bulacak ve bütün metni virgüllerden parçalara ayıracak.
  - Bütün bu işlemlerden sonra en başta tanımladığımız boş listeye bu değeri .append() ile ekliyoruz. for döngümüz bitince elimizde dolu bir liste oluyor. Listemizi veri setimizdeki GENRE değişkenine tekrar atıyoruz.

![image](https://user-images.githubusercontent.com/28548881/209651770-9414e2ac-e9fe-420c-8eb3-568c1b19007e.png)

![image](https://user-images.githubusercontent.com/28548881/209651843-9c6afd8b-bf20-4ee6-9796-a8555c8166cc.png)

![image](https://user-images.githubusercontent.com/28548881/209651951-57e7a926-5edb-4562-a979-4e94298033b3.png)

![image](https://user-images.githubusercontent.com/28548881/209652085-ee738f4a-69d6-4f8d-8f31-ed40905e1480.png)
